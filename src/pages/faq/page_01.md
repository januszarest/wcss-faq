---
layout: '../../layouts/Layout.astro'
title: 'Informacje podstawowe i pierwsze logowanie w nowym systemie'
url: '/faq/page_01'
---

## Informacje podstawowe i pierwsze logowanie w nowym systemie

W nowym systemie pocztowym zmieniają się ustawienia klientów pocztowych

1. Adres interfejsu webowego:

   - [https://poczta.wcss.pl](https://poczta.wcss.pl)

2. Login konta:

   - Za login konta przyjmuje się adres mailowy wraz z domeną (przykład: jan.koperta@pwr.mail.pl)
   - Hasło do konta zostaje przekazane przez administratora systemu (ASI)

### Pierwsze logowanie

Standardowo do zalogowania się do systemu wykorzystujemy [stronę webmaila https://poczta.wcss.pl](https://poczta.wcss.pl). Zgłasza się panel logowania do poczty

![Image](/img/faq/page_01/pierwsze_kroki_img1.png)

Użytkownik wpisuje swój adres mailowy, klika opcję wykonania następnego kroku i zostaje poproszony o podanie hasła. Po poprawnym zalogowaniu wyświetlona zostaje struktura konta pocztowego zgodnie z poniższą ilustracją.

![Image](/img/faq/page_01/pierwsze_kroki_img2.png)

Pierwszy wiersz ekranu zawiera:

- szybkie wywołanie okna do redagowania wiadomości (E-mail);
- odsyłacz (+Twórz) do tworzenia wiadomości, kontaktów, edytowania dokumentów;
- okno pozwalające skorzystać z opcji szukania wiadomości według podanego wzorca;
- kolejne ikony dotyczą formatowania podglądu wiadomości, ich zagęszczenia na ekranie, ustawiania powiadomień, konfiguracji konta i ustawiania statusu WebChata.

Kolejny wiersz dotyczy zarządzania folderami, ich zakładania, eksportowania, współdzielenia. Kolumny są omawiane, począwszy od lewej strony, w pierwszej kolumnie ikonami oznaczono odsyłacze do dostępnych opcji systemu pocztowego. Kolejno są to:

- Poczta
- TeamChat
- Kalendarz
- Kontakty
- Pliki i Dokumenty
- Zadania
- Notatki
- Kosz

Kolejna kolumna odzwierciedla strukturę folderów danego konta. Należy zwrócić uwagę na folder Archive, w którym tworzone są archiwa wiadomości zawartych w folderach INBOX i Sent z ostatnich dni. Kolejna kolumna to nagłówki wiadomości w formacie ogólnie przyjętym, zawierającym opis nadawcy, temat wiadomości, opis odbiorcy, datę otrzymania, rozmiar wiadomości. Ostatnia kolumna może dotyczyć WebChata. W zależności od statusu użytkownika (dostępny/rozłączony) kolumna jest lub nie jest wyświetlana.

> Pierwszym działaniem każdego użytkownika powinna być obowiązkowa [zmiana hasła](https://www.migracja.wcss.wroc.pl/zmiana_hasla.html)
